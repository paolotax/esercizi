
<h1 class="paragrafo2" style="margin-top: 4px; margin-bottom: 4px;">I pronomi relativi</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/output-1702926004062_299_214_501_158.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<table style="border-collapse: collapse; border-style: none;" border="1">
<tbody>
<tr>
<td>In classe sono seduta vicino a Elisa.<br>Elisa è la mia migliore amica.</td>
<td style="border-style: none;">→</td>
<td>In classe sono seduta vicino a Elisa, <strong><span style="text-decoration: underline;">che</span> </strong>è la mia migliore amica.</td>
</tr>
</tbody>
</table>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Nella seconda frase il nome “Elisa” è sostituito dal <strong>pronome relativo </strong><span style="text-decoration: underline;"><strong>che</strong></span>.<br>I <strong>pronomi relativi </strong>sostituiscono il nome a cui si riferiscono e collegano tra loro due frasi.</p>
<ul>
<li class="paragrafo2">I pronomi relativi possono svolgere funzioni diverse.<br><br>
<table style="border-collapse: collapse;" border="1">
<tbody>
<tr>
<td style="text-align: center;"><span style="text-decoration: underline;"><strong>Pronomi relativi</strong></span></td>
<td style="text-align: center;"><span style="text-decoration: underline;"><strong>Funzioni</strong></span></td>
<td style="text-align: center;"><span style="text-decoration: underline;"><strong>Esempi</strong></span></td>
</tr>
<tr>
<td><span style="text-decoration: underline;"><strong>che</strong></span></td>
<td>• soggetto<br>• compl. oggetto</td>
<td>• Ho conosciuto <strong>un ragazzo <span style="text-decoration: underline;">che</span> </strong>va a scuola con Sofia.<br>• Vi prestiamo <strong>la tenda </strong><strong><span style="text-decoration: underline;">che</span> </strong>usiamo di solito.</td>
</tr>
<tr>
<td><span style="text-decoration: underline;"><strong>cui</strong></span></td>
<td>• compl. indiretto</td>
<td>• Sono queste <strong>le figurine </strong>di <strong><span style="text-decoration: underline;">cui</span> </strong>ti parlavo.</td>
</tr>
<tr>
<td><span style="text-decoration: underline;"><strong>il quale </strong>/ <strong>la quale<br></strong><strong>i quali&nbsp;&nbsp;</strong>/ <strong>le quali</strong></span></td>
<td>• soggetto<br>• compl. indiretto</td>
<td>• Ho incontrato <strong>Leo <span style="text-decoration: underline;">il quale</span> </strong>mi ha detto che si è laureato.<br>• Ho raccolto <strong>dei legnetti </strong>con <span style="text-decoration: underline;"><strong>i quali</strong></span> ho acceso il fuoco.</td>
</tr>
</tbody>
</table>
</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>1 </strong><strong>IMPARARE TUTTI</strong></p>
<p class="paragrafo2" style="margin-top: 4px; margin-bottom: 4px;"><strong>Cerchia i pronomi relativi.</strong></p>
<ul>
<li class="paragrafo2">Vorrei conoscere le persone con le quali vai in vacanza.</li>
<li class="paragrafo2">L’unico a cui confido i miei segreti sei tu.</li>
<li class="paragrafo2">Ecco il quaderno su cui ho fatto il compiti.</li>
<li class="paragrafo2">Ho visto Andrea, che mi ha detto di salutarti.</li>
<li class="paragrafo2">Dimmi il motivo per cui non mi parli più.</li>
<li class="paragrafo2">È questo il libro del quale mi hai parlato?</li>
<li class="paragrafo2">Ho incontrato Sara, la quale ci ha invitato a casa da lei questa sera.</li>
<li class="paragrafo2">L’amico che ho salutato è molto simpatico.</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>Esercizi pp. 161-163</strong></p>
