
<h1 class="paragrafo2" style="margin-top: 4px; margin-bottom: 4px;">Gli aggettivi qualificativi</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Gli <strong>aggettivi qualificativi </strong>aggiungono una qualità al nome che accompagnano. Possono essere espressi in tre gradi diversi:</p>
<ul>
<li class="paragrafo2">
<strong><span style="text-decoration: underline;">positivo</span> → </strong>Il libro è <span style="text-decoration: underline;"><strong>interessante</strong></span>;</li>
<li class="paragrafo2">
<strong><em>comparativo</em> → </strong>Il libro è <em><strong>più interessante di</strong></em>… (comparativo di maggioranza), <em><strong>meno interessante di</strong></em>… (comparativo di minoranza), <em><strong>interessante come</strong></em>… (comparativo di uguaglianza);</li>
<li class="paragrafo2">
<strong><em><span style="text-decoration: underline;">superlativo</span></em> → </strong>Il libro è <span style="text-decoration: underline;"><em><strong>interessantissimo</strong></em>,</span> <em><span style="text-decoration: underline;"><strong>molto </strong><strong>interessante</strong></span></em> (superlativo assoluto), il libro è <em><span style="text-decoration: underline;"><strong>il più interessante</strong></span></em> tra quelli della biblioteca (superlativo relativo).</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Questo libro è <span style="text-decoration: underline;"><strong>interessante</strong></span>.<br>Anzi, è <span style="text-decoration: underline;"><strong>interessantissimo</strong></span>.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>1 </strong><strong>IMPARARE TUTTI</strong></p>
<p class="paragrafo2" style="margin-top: 4px; margin-bottom: 4px;"><strong>Sottolinea nelle seguenti frasi gli aggettivi qualificativi e scrivi il loro </strong><strong>grado, come nell’esempio.</strong></p>
<ul>
<li class="paragrafo2">Il tuo cane è <span style="text-decoration: underline;">più affettuoso</span> del mio. (<strong>comparativo di maggioranza</strong>)</li>
<li class="paragrafo2">Mi piace la chitarra: ha un suono molto dolce. (.........................................)</li>
<li class="paragrafo2">Sara ha i capelli lisci come sua sorella. (.........................................)</li>
<li class="paragrafo2">Per il matrimonio di mia zia ho comprato un abito blu. (.........................................)</li>
<li class="paragrafo2">Il gelato è meno buono di quello che ho mangiato ieri. (.........................................)</li>
<li class="paragrafo2">Metti la sciarpa, oggi è una giornata freddissima. (.........................................)</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>2 </strong><strong>Sottolinea gli aggettivi qualificativi al grado <span style="text-decoration: underline;">superlativo relativo</span> </strong><strong>e cerchia quelli al grado </strong><span style="text-decoration: underline;"><strong>superlativo assoluto</strong></span><strong>.</strong></p>
<ul>
<li class="paragrafo2">La scena dell’inseguimento è stato il momento più divertente del film.</li>
<li class="paragrafo2">Abbiamo fatto una passeggiata nel bosco e adesso siamo stanchissimi.</li>
<li class="paragrafo2">La torta che vendono in quella pasticceria è la più buona del mondo!</li>
<li class="paragrafo2">Il maestro ci ha assegnato un compito assai difficile. Sono preoccupatissima!</li>
<li class="paragrafo2">Il maglione verde è il più pesante tra quelli che ho nell’armadio.</li>
<li class="paragrafo2">Oggi è il giorno meno luminoso dell’anno.</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>Esercizi pp. 154-155 e 163</strong></p>
