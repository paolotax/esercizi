
<p class="paragrafo2" style="margin-top: 4px; margin-bottom: 4px;"><strong>Educazione finanziaria</strong></p>
<h1 class="paragrafo2" style="margin-top: 4px; margin-bottom: 4px;">LE CARTE ELETTRONICHE</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Bancomat e carte di credito sono <strong>carte elettroniche</strong> che permettono di fare acquisti senza usare i soldi contanti, cioè le monete o le banconote. Queste carte elettroniche permettono di pagare direttamente nei negozi o anche di prelevare denaro dal proprio conto corrente, una specie di grande salvadanaio che le persone tengono in banca.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/p172_01.jpg"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>•</strong> Le carte elettroniche sono comode e offrono alcuni <strong>vantaggi</strong>:</p>
<ul>
<li class="paragrafo2">sono più sicure del denaro contante, perché possono essere utilizzate solo da chi conosce il <strong>PIN</strong> (Personal Identification Number, cioè numero di identificazione personale), un codice segreto di 5 cifre che deve essere digitato tutte le volte che utilizziamo le carte;</li>
<li class="paragrafo2">permettono di pagare acquisti online;</li>
<li class="paragrafo2">consentono di prelevare contanti anche quando le banche sono chiuse.</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/output-1715938802172_535_613_413_299.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>Per crescere - Life skills</strong></p>
<p class="paragrafo2" style="margin-top: 4px; margin-bottom: 4px;">Le carte hanno tanti vantaggi, ma anche uno svantaggio: c’è il rischio di spendere di più, perché quando le usiamo non dobbiamo “tirare” fuori il denaro dal portafoglio…<br>Che cosa potremmo fare per non rischiare di spendere troppo? Parlatene insieme in classe.</p>
