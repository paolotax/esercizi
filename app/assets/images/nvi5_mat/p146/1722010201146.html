
<p class="paragrafo2" style="margin-top: 4px; margin-bottom: 4px;"><strong>PROBLEMI al Centro</strong></p>
<h1 class="paragrafo2" style="margin-top: 4px; margin-bottom: 4px;">RISPARMI SETTIMANALI</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Elena e Giulia sono due commesse dell’ipermercato “Spendi meno” e spesso si incontrano alla pausa caffè. Sono amiche da tanto tempo e ogni tanto fanno anche qualche piccola vacanza insieme.<br><br><img src="images/output-1715938802146_166_314_814_343.png"><br><br>Oggi, 3 gennaio, quando si incontrano al bar del centro commerciale, Giulia è tutta <br>euforica:<br>“Stamattina, mentre ero in auto, ho ascoltato alla radio una trasmissione in cui si parlava di buoni propositi per l’anno nuovo e sono venuta a conoscenza di un metodo facile per risparmiare qualche soldo. Potremmo metterlo in pratica per fare cassa comune e avere senza quasi accorgercene una somma di denaro per fare insieme una breve vacanza al mare l’ultima settimana di agosto, quando non ci sono più in giro folle di turisti e i prezzi sono più a buon mercato”.</p>
<p class="paragrafo2" style="margin-top: 4px; margin-bottom: 4px;"><br>Elena è molto incuriosita e chiede a Giulia di spiegarle in cosa consiste questo metodo.<br>“È molto facile da capire e mettere in pratica”, dice l’amica, “la prima settimana si mette da parte un euro, la seconda due euro, la terza tre euro e così via...”.<br>“Ho capito e mi sembra una buona idea”, ammette Elena, “dovremmo però riuscire a mettere da parte almeno 500 euro a testa, ce la facciamo se cominciamo da oggi?”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<ul>
<li class="paragrafo2"><strong> Secondo te in questo modo riescono a risparmiare i 500 euro necessari per la vacanza? Spiega come hai ragionato.</strong></li>
</ul>
