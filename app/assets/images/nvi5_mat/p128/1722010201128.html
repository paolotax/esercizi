
<p class="paragrafo2" style="margin-top: 4px; margin-bottom: 4px;"><strong>Laboratorio</strong></p>
<h1 class="paragrafo2" style="margin-top: 4px; margin-bottom: 4px;">L’AREA DELLE FIGURE IRREGOLARI</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Può capitare di dover stabilire l’area di figure irregolari, come questa.<br>In casi simili effettuare un calcolo esatto è molto complicato, ma possiamo procedere con <strong>approssimazioni progressive </strong>per ottenere una misura sempre più precisa, anche se non esatta.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2"><img src="images/output-1715938802128_683_203_255_218.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Usiamo come unità di misura il quadrato Q da 1 cm<sup>2</sup>.<br>Il poligono rosso misura la superficie della figura per difetto, poiché alcune parti “restano fuori”.<br>Il poligono verde la misura per eccesso, perché “va oltre” la figura, “sborda” rispetto a essa.<br>L’area della figura, dunque, è compresa tra quella del poligono rosso (pari a 15 Q, cioè 15 cm<sup>2</sup>) e quella del poligono verde (pari a 36 Q, cioè 36 cm<sup>2</sup>).<br>Più precisamente:</p>
<p class="paragrafo2" style="margin-top: 4px; margin-bottom: 4px;"><strong>15 cm<sup>2</sup> &lt; area della figura &lt; 36 cm<sup>2</sup></strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/p128_01.jpg"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Usiamo ora un quadrettato più piccolo, in cui ogni quadretto q ha un’area pari a 0,25 cm<sup>2</sup>.<br>L’area del poligono rosso è pari a 75 q, cioè a 18,75 cm<sup>2</sup>.<br>L’area del poligono verde è pari a 116 q, cioè a 29 cm<sup>2</sup>.<br>Dunque:<strong> 18,75 cm<sup>2</sup> &lt; area della figura &lt; 29 cm<sup>2<br></sup></strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Come vedi, l’approssimazione è migliorata, infatti:<br><strong>15 cm<sup>2 </sup>&lt; 18,75 cm<sup>2 </sup>&lt; area della figura &lt; 29 cm<sup>2 </sup>&lt; 36 cm<sup>2</sup></strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/p128_02.jpg"></p>
