
<h1 class="paragrafo2" style="margin-top: 4px; margin-bottom: 4px;">PROBLEMI CON LE FIGURE PIANE (1)</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>• Risolvi i problemi sul quaderno.</strong></p>
<ol>
<li class="paragrafo2">
<strong>IMPARARE TUTTI<br></strong>I lati di un parallelogramma misurano rispettivamente 27,6 cm e 18,4 cm. Qual è la misura del perimetro?<br><br>
</li>
<li class="paragrafo2">Nel giardino di una villa vengono create quattro aiuole a forma di esagono regolare con il lato di 2,8 m. Calcola quanti decametri di rete metallica occorrono per recintarle tutte.<br><br>
</li>
<li class="paragrafo2">Il rosone di una cattedrale è formato da otto triangoli isosceli, che hanno la base di 1,20 m e l’altezza di 1,85 m. Calcola l’area del rosone.<br><br>
</li>
<li class="paragrafo2">Un pittore ha dipinto i <img src="images/p249_01.jpg"> di una tela quadrata che ha il lato di 75 cm.<br>Quanti decimetri quadrati deve ancora dipingere?<br><br>
</li>
<li class="paragrafo2">Fatima e Sofia si allenano ogni giorno in bicicletta. Oggi Fatima ha percorso 9 volte un circuito circolare con il raggio che misura 170 m; Sofia invece ha percorso 12 volte un circuito circolare con il diametro di 256 m.<br>Chi ha percorso più chilometri?<br><br>
</li>
<li class="paragrafo2">Per la festa di fine scuola ognuno dei 22 alunni della 5<sup>a</sup> B&nbsp;&nbsp;costruisce un aquilone a forma di rombo con le diagonali lunghe 70 cm e 42 cm.<br>Quanti metri quadrati di carta occorrono per realizzare tutti gli aquiloni?<br><br>
</li>
<li class="paragrafo2">Una fontana a forma di esagono regolare ha il lato di 30 dm e l’apotema di 26 dm. Qual è l’area della fontana?<br><br>
</li>
<li class="paragrafo2">La vela di una barca è a forma di triangolo rettangolo, con i lati che formano l’angolo retto che misurano rispettivamente 4,2 m e 2,9 m.<br>Calcola l’area della vela.<br><br>
</li>
<li class="paragrafo2">Un trapezio isoscele ha il lato obliquo di 8 dm, la somma delle basi di 15 dm e l’altezza di 0,6 m. Calcola il perimetro e l’area.<br><br>
</li>
<li class="paragrafo2">In un parco giochi a forma di trapezio isoscele la base maggiore misura 32 m e la minore misura la metà della maggiore.<br>Sapendo che la misura del lato obliquo supera quella della base minore di 8 m, calcola il perimetro del parco giochi.<br><br>
</li>
<li class="paragrafo2">La diagonale maggiore di un rombo misura 78 cm ed è <img src="images/p249_02.jpg"> della minore. Calcola l’area del rombo.<br>Sapendo che il lato è 49 cm, quanto misura il perimetro?<br><br>
</li>
<li class="paragrafo2">Un cortile rettangolare misura 14 m e 22,5 m; quanto si spende per pavimentarlo se ogni metro quadrato di pavimentazione costa € 65?<br><br>
</li>
<li class="paragrafo2">La pista circolare di una giostra ha il raggio di 9 m.<br>Durante ogni giro gli elefantini meccanici girano intorno per 10 volte.<br>Quanti metri percorrono in tutto?<br><br>
</li>
<li class="paragrafo2">Il perimetro di un campo da calcio misura 390 m. Sapendo che la lunghezza del campo è 115 m, quanto misura la larghezza? Durante l’allenamento i giocatori percorrono 25 giri di campo al giorno. Quanti chilometri percorrono in una settimana?</li>
</ol>
