
<h1 class="paragrafo2" style="margin-top: 4px; margin-bottom: 4px;">I DATI E LA DOMANDA</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Per risolvere un problema è necessario individuare i <strong>dati</strong> e la <strong>domanda</strong>.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">I dati possono essere:</p>
<ul>
<li class="paragrafo2">
<strong>utili</strong>, cioè necessari per la soluzione;</li>
<li class="paragrafo2">
<strong>nascosti</strong>, cioè non espressi da numeri;</li>
<li class="paragrafo2">
<strong>inutili</strong>, cioè non necessari per la soluzione;</li>
<li class="paragrafo2">
<strong>mancanti</strong>, cioè non presenti nel testo.</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">La domanda può essere:</p>
<ul>
<li class="paragrafo2">
<strong>esplicita</strong>, cioè espressa chiaramente nel testo;</li>
<li class="paragrafo2">
<strong>intermedia</strong> o <strong>implicita</strong>, cioè non espressa nel testo, ma necessaria per risolvere il problema.</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>1 IMPARARE TUTTI</strong></p>
<p class="paragrafo2" style="margin-top: 4px; margin-bottom: 4px;"><strong>Nei seguenti problemi sottolinea di rosso la domanda, di verde i dati utili e cancella i dati inutili. Poi risolvi sul quaderno.</strong></p>
<ol style="list-style-type: lower-alpha;">
<li class="paragrafo2">In un grande magazzino ci sono 120 camicie blu e 97 camicie bianche. Ogni camicia costa € 35. Quante camicie blu ci sono in più di quelle bianche?<br><br>
</li>
<li class="paragrafo2">Laura ha 10 anni ed è alta 132 cm.<br>Compra 3 magliette a € 9,90 l’una e un cappello a € 12,90. Quanto ha speso in tutto?</li>
</ol>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>2</strong> <strong>Leggi il seguente problema e rispondi.</strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Per il suo compleanno Andrea riceve in regalo un libro di avventure. <br>Impiega 11 giorni per leggerlo tutto. Se legge un numero uguale di pagine ogni giorno, quante pagine legge in un giorno?</p>
<ul>
<li class="paragrafo2">È possibile risolvere il problema? &#9633; SÌ &#9633; NO</li>
<li class="paragrafo2">Perché? ...................................</li>
</ul>
<p class="paragrafo2" style="margin-top: 4px; margin-bottom: 4px;"><strong>Scrivi tu il dato mancante e risolvi sul quaderno.</strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>3 Leggi i problemi, trova il dato nascosto e scrivilo sotto forma di dato numerico. Poi risolvi sul quaderno.</strong></p>
<ol style="list-style-type: lower-alpha;">
<li class="paragrafo2">Il dottore ha prescritto a Francesco 2 bustine al giorno di vitamina C per una settimana. Quante bustine deve prendere in tutto Francesco?<br>• <strong>Dato</strong> <strong>nascosto</strong>: ........................<br><br>
</li>
<li class="paragrafo2">Un gruppo di 14 amici decide di fare una passeggiata nel bosco. Ognuno di loro indossa un paio di stivali. Quanti stivali ci sono in tutto?<br>• <strong>Dato</strong> <strong>nascosto</strong>: ........................</li>
</ol>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>4 Copia sul quaderno i problemi e al posto dell’asterisco (<span style="text-decoration: underline;">*</span>) scrivi la domanda intermedia. Poi risolvi.</strong></p>
<ol style="list-style-type: lower-alpha;">
<li class="paragrafo2">In pizzeria 3 amici hanno speso € 9 per le bibite, € 19,50 per le pizze ed € 6 per i dolci. (<strong>*</strong>) Se dividono la spesa totale in parti uguali, quanto paga ciascuno di loro?<br><br>
</li>
<li class="paragrafo2">Un fruttivendolo vende 12 kg di mele al mattino e 15 kg nel pomeriggio. (<strong>*</strong>) Se le mele costano € 1,49 al kg, quanto incassa il fruttivendolo dalla vendita delle mele?</li>
</ol>
