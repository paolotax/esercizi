
<h1 class="paragrafo2" style="margin-top: 4px; margin-bottom: 4px;">LA BANCA E IL CONTO CORRENTE</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Per avere un bancomat o una carta di debito o una carta di credito, bisogna avere un conto corrente in una banca. La <strong>banca</strong> è un’azienda che si occupa di gestire il denaro per i propri clienti.<br>Ma che cos’è il conto corrente?</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>•</strong> Il <strong>conto corrente</strong> è un servizio offerto dalle banche: è una specie di salvadanaio per adulti, dove in genere viene depositato lo stipendio e vengono custoditi i risparmi. Sul conto corrente quindi si trova il denaro che via via viene utilizzato per le spese e quello che viene risparmiato.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/p173_01.jpg"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>•</strong> Avere un conto corrente ha un <strong>costo</strong>, perché la banca si fa pagare per tenere al sicuro il nostro denaro. Se però si affidano alla banca i propri risparmi, c’è anche un “guadagno”: la banca infatti paga un <strong>interesse</strong>, cioè dà dei soldi in più, a chi <span style="text-decoration: underline;"><strong>investe </strong></span>il proprio denaro, cioè lo affida alla banca per un periodo di tempo più o meno lungo senza utilizzarlo.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>• <span style="text-decoration: underline;">Investire</span></strong>: significa impegnare i propri risparmi in modo che rendano ulteriori <br>soldi.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">• Osserva la vignetta. Quanto guadagnerà la cliente investendo il suo denaro in banca?<br>Calcola il 2% di 2 500 euro.</p>
