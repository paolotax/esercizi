
<h1 class="paragrafo2" style="margin-top: 4px; margin-bottom: 4px;">PROBLEMI CON LE QUATTRO OPERAZIONI (1)</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>• Risolvi i problemi sul quaderno.</strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Per risolvere un problema procedi così:</p>
<ul>
<li class="paragrafo2">leggi attentamente il testo;</li>
<li class="paragrafo2">individua la domanda (o le domande) a cui devi rispondere;</li>
<li class="paragrafo2">cerca i dati utili;</li>
<li class="paragrafo2">esegui le operazioni necessarie.</li>
</ul>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><span style="text-decoration: underline;"><strong>Problemi con due operazioni</strong></span></p>
<p class="paragrafo2" style="margin-top: 4px; margin-bottom: 4px;">&nbsp;</p>
<ol>
<li class="paragrafo2">
<strong>IMPARARE TUTTI<br></strong>Il vivaio Rinaldi ha messo in vendita delle casse di piante.<br>Ogni cassa contiene 15 piante che costano € 8 l’una.<br>Se un agricoltore acquista 28 casse di piante, quanto spende?<br>Calcola sul quaderno e scrivi i risultati.<br><em>Prima operazione<br></em>Costo di una cassa = € 8 × 15 = € ........<br><em>Seconda operazione<br></em>Spesa totale = € ........ × 28 = € ........<br><br>
</li>
<li class="paragrafo2">La pista di atletica del centro sportivo è lunga 800 metri. Per allenarsi, un atleta percorre ogni giorno 4 000 metri. <br>Quanti giri della pista fa l’atleta in una settimana?<br><br>
</li>
<li class="paragrafo2">Mario spende € 19 000 per acquistare un’automobile. Dà un anticipo di € 7 000 e paga la somma rimanente in 24 rate mensili. A quanto ammonta ogni rata?<br><br>
</li>
<li class="paragrafo2">Il signor Rossi acquista una lavatrice che costa € 295 e un televisore che costa € 905.<br>Paga in rate da € 150 mensili; quanti mesi gli occorreranno per pagare gli elettrodomestici?<br><br>
</li>
<li class="paragrafo2">In una cartoleria sono stati venduti 11 diari a € 13 ciascuno e 15 scatole di pennarelli uguali.<br>Se il negoziante ha incassato in tutto dalla vendita € 263, a quanto ha venduto tutte le scatole di pennarelli?<br><br>
</li>
<li class="paragrafo2">In uno studio commerciale ogni 2 mesi si spendono € 850 per il riscaldamento, € 420 di luce ed € 98 di acqua. Quanto spende ogni mese lo studio per le bollette?<br><br>
</li>
<li class="paragrafo2">Al supermercato sono arrivate 48 scatole. Ogni scatola contiene 26 confezioni di yogurt, in ciascuna delle quali ci sono 12 vasetti.<br>Quanti vasetti ci sono in tutto?<br><br>
</li>
<li class="paragrafo2">Per confezionare 75 uova di cioccolata un pasticciere usa 4 725 grammi di cacao.<br>Quanti grammi di cacao gli occorreranno per confezionare 125 uova?</li>
</ol>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><span style="text-decoration: underline;"><strong>Problemi con tre operazioni</strong></span></p>
<p class="paragrafo2" style="margin-top: 4px; margin-bottom: 4px;">&nbsp;</p>
<ol start="9">
<li class="paragrafo2">Agnese regala a Federico per il suo compleanno un buono da € 150 da spendere in un negozio di sport del centro.<br>Se Federico acquista un paio di scarpe da € 80 e 3 magliette da € 12 ciascuna, quanti euro gli restano?<br><br>
</li>
<li class="paragrafo2">Otto insegnanti e 115 alunni partono per una gita. Il biglietto del treno costa € 38 e la sistemazione in albergo € 87 a persona.<br>Quanto spendono in totale tutti i partecipanti?<br><br>
</li>
<li class="paragrafo2">Nella pizzeria “Croccante” ci sono 21 tavoli da 5 persone e 13 tavoli da 4 persone. Stasera la pizzeria è al completo. Quante persone ci sono?</li>
</ol>
