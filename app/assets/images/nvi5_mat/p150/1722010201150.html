
<h1 class="paragrafo2" style="margin-top: 4px; margin-bottom: 4px;">LO SCONTO</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Alina e Lorenzo stanno guardando la televisione.<br>A un certo punto, durante un’interruzione pubblicitaria, si mettono a giocare tra loro, ma una pubblicità di divani, con una musica molto divertente e un tipo buffo che parla, attira l’attenzione di Lorenzo che si mette ad ascoltare e poi commenta con Alina: “Non capisco, questi regalano i divani?”.<br><br><img src="images/output-1715938802150_352_374_583_338.png"></p>
<p class="paragrafo2" style="margin-top: 4px; margin-bottom: 4px;"><br>Alina, che non ha seguito la pubblicità, rimane sorpresa dalle parole di Lorenzo: “Ma che cosa dici? Ora secondo te regalano i divani?”.<br>Lorenzo spiega: “Quel signore ha detto che in questo periodo fanno lo sconto del 70% sui divani e che se ci vai la prossima domenica fanno un ulteriore sconto del 30%. Quindi a chi va a prendere il divano la prossima domenica fanno uno sconto del 70% più il 30% che fa 100%”.<br>Alina commenta: “Non capisco, ma è impossibile che regalino le cose, non mi torna”.<br>Lorenzo continua: “Anche secondo me è strano, però non capisco che cosa ci sia di sbagliato nel mio ragionamento, mi sembra fili tutto liscio”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<ul>
<li class="paragrafo2"><strong>E voi cosa ne pensate? Anche secondo voi c’è qualcosa che non torna nel ragionamento di Lorenzo?</strong></li>
</ul>
