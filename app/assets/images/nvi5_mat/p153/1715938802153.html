
<h1 class="paragrafo2" style="margin-top: 4px; margin-bottom: 4px;">UNA QUESTIONE DI TEMPI</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Per tutto il pomeriggio i traghetti provenienti da Napoli scaricarono a Capri una folla scalmanata di giovani venuti sull’isola per assistere all’evento musicale dell’estate: quella sera al teatro Luna Caprese, Betty Blue, la famosa cantante di musica rock, avrebbe tenuto l’unico concerto in Italia.<br>Intanto, a due passi dal porto, dietro le quinte del teatro, qualcuno stava commettendo un furto.<br>Quando l’ispettore Gino Falco arrivò sulla scena del furto, Betty Blue era sconvolta: <br>“Il mio anello di smeraldo è sparito! Oh, ispettore, mi era costato una fortuna! L’avevo lasciato nel mio camerino alle tre del pomeriggio, ma qualcuno ha forzato la serratura della porta e alle quattro, quando sono tornata, non c’era più!”. <br>“Scopriremo chi ha commesso il furto”, promise l’ispettore. “Dopo vari interrogatori, abbiamo individuato tre possibili colpevoli che sono stati condotti in Centrale e ora andrò a interrogarli”.<br>L’ispettore, tornato in sede, fece condurre i tre sospettati nella sua stanza. <br>Li guardò fisso negli occhi e disse: “Nessuno di voi abita sull’isola, quindi dovete essere arrivati oggi col traghetto. Che cosa avete fatto a Napoli questo pomeriggio?”.<br>“Io ero a lezione di pianoforte fino alle 15.30”, disse Sandra Tasti, “spero di diventare famosa come Betty Blue un giorno!”.<br>Alessio Tartaruga esibì braccia muscolose e tatuaggi:<br>“Come tutti i giorni alle 13.30 sono andato in palestra. All’uscita ho guardato l’orologio ed era trascorsa un’ora e mezza. C’è da lavorare per mantenere un fisico atletico!”.<br>Rosa Belletto mostrò mani curate e uno smalto blu con pagliuzze verde smeraldo: “Sono andata a farmi le unghie alle 13.15 e ci sono rimasta per due ore, tanto tempo, ma ne valeva la pena, non trova?”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<ul>
<li class="paragrafo2">
<strong><strong>Consulta l’orario dei traghetti e individua chi potrebbe essere stato.<br><br></strong></strong>
<table style="border-collapse: collapse;" border="1">
<tbody>
<tr style="height: 18px;">
<td style="text-align: center;" colspan="2">ORARIO TRAGHETTI</td>
</tr>
<tr style="height: 18px;">
<td style="text-align: center;">PARTENZA DA NAPOLI</td>
<td style="text-align: center;">ARRIVO A CAPRI</td>
</tr>
<tr style="height: 18px;">
<td style="text-align: center;">13:10</td>
<td style="text-align: center;">13:40</td>
</tr>
<tr style="height: 18px;">
<td style="text-align: center;">14:00</td>
<td style="text-align: center;">14:40</td>
</tr>
<tr style="height: 18px;">
<td style="text-align: center;">14:30</td>
<td style="text-align: center;">15:10</td>
</tr>
<tr style="height: 18px;">
<td style="text-align: center;">15:10</td>
<td style="text-align: center;">15:50</td>
</tr>
<tr style="height: 18px;">
<td style="text-align: center;">15:40</td>
<td style="text-align: center;">16:10</td>
</tr>
<tr style="height: 18px;">
<td style="text-align: center;">16:00</td>
<td style="text-align: center;">16:30</td>
</tr>
</tbody>
</table>
</li>
</ul>
