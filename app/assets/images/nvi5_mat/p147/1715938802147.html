
<h1 class="paragrafo2" style="margin-top: 4px; margin-bottom: 4px;">VITTORIA IN BLU</h1>
<p class="paragrafo2"><img src="images/output-1715938802147_104_227_744_397.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Marco ha invitato a casa per il suo compleanno i suoi amici. Suo fratello Luca ha organizzato per loro un torneo, con tante gare a squadre.<br>Quando è il momento dell’ultima prova, la squadra di Marco ha lo stesso punteggio della squadra di Anna.<br>I bambini sono stanchissimi, ma, fortunatamente, l’ultima sfida è più tranquilla delle altre e impegnerà solo Marco e Anna, i capitani delle due squadre. Ognuno di loro riceverà un sacchetto contenente delle palline rosse e blu e con gli occhi bendati dovrà estrarne una: vincerà chi estrarrà una pallina blu.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Luca fa vedere a tutti il contenuto dei due sacchetti: nel primo ci sono 8 palline blu e 24 rosse; nel secondo ci sono 4 palline blu e 8 rosse. <br>Marco è perplesso: “Ma nei due sacchetti c’è un numero diverso di palline…”.<br>Luca gli risponde: “Ma tanto siete bendati tutti e due: che differenza fa?”.<br>Marco non è convinto, così chiede: “Allora posso scegliere il sacchetto da cui pescare? <br>In fondo sono il festeggiato…”.<br>Luca acconsente: “Va bene, quale sacchetto vuoi?”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<ul>
<li class="paragrafo2"><strong>Secondo te quale sacchetto conviene scegliere a Marco per avere più possibilità di pescare una pallina blu? Perché?</strong></li>
</ul>
