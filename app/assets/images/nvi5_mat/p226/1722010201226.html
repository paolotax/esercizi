
<h1 class="paragrafo2" style="margin-top: 4px; margin-bottom: 4px;">PROBLEMI DI MISURA E DI COMPRAVENDITA</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>• Risolvi i problemi sul quaderno.</strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>Problemi con le misure</strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<ol>
<li class="paragrafo2">
<strong>IMPARARE TUTTI<br></strong>Il papà di Francesca ha comprato tre rotoli di fil di ferro: il primo è lungo 98,5 m, il secondo 6,2 m e il terzo misura 0,02 m. Se il filo costa € 23,70 al metro, quanto ha speso in tutto?<br><br>
</li>
<li class="paragrafo2">Una barista ha macinato 1 kg di caffè. <br>Per preparare una tazzina di caffè usa 7 g di macinato. Quanti ettogrammi di caffè restano alla barista dopo aver preparato 120 tazzine?<br><br>
</li>
<li class="paragrafo2">Per attraversare il suo orto Michele percorre una stradina lunga 2 500 dm e poi un vialetto lungo 270 dm. Quanti metri è lungo il percorso di Michele?<br><br>
</li>
<li class="paragrafo2">Nel suo frantoio Antonio ha 3 grandi vasi di olio. Il primo contiene 15,65 hℓ di olio, il secondo 140,5ℓ meno del primo e il terzo ne contiene quanto i primi due insieme.<br>Quanti litri di olio ha in tutto Antonio?<br><br>
</li>
<li class="paragrafo2">Il signor Gironi, che viaggia spesso per motivi di lavoro, percorre di solito 675 km con 50ℓ di benzina. Se la settimana scorsa ha percorso in tutto 2 700 km, quanti litri di benzina ha consumato?<br><br>
</li>
<li class="paragrafo2">Oggi pomeriggio Sandra ha impiegato 30 minuti&nbsp;&nbsp;per studiare Scienze, 1 ora e 15 minuti per fare una ricerca di Storia e mezz’ora per gli esercizi di Inglese. Quante ore ha studiato Sandra? Se ha iniziato a studiare alle 15:30, a che ora ha finito?<br><br>
</li>
<li class="paragrafo2">Clio compra 3,5 hg di pesce che costa € 24 al kg e 470 g di formaggio che costa € 13 al kg. Se paga con una banconota da € 100, quanto riceve di resto?</li>
</ol>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>Problemi di compravendita</strong></p>
<p class="paragrafo2" style="margin-top: 4px; margin-bottom: 4px;">&nbsp;</p>
<ol start="8">
<li class="paragrafo2">Un macellaio acquista 65 kg di carne a € 9,70 al kg e la rivende a € 18,70 al kg.<br>Un suo collega ne compra 65 kg a € 9,40 il kg e la rivende a € 18,30 il kg.<br>Quanto ha guadagnato ciascuno?<br>Chi dei due ha guadagnato di più?<br><br>
</li>
<li class="paragrafo2">Un’ortolana vende 180 carciofi a € 0,90 l’uno.<br>Poi mette in offerta i 70 carciofi rimasti a € 0,45 l’uno. Se il suo guadagno complessivo è stato di € 82,50, quanto aveva speso per l’acquisto dei carciofi?<br><br>
</li>
<li class="paragrafo2">Un negoziante compra 150 scatole di biscotti e spende in tutto € 187,50. Se dalla vendita vuole guadagnare € 25,50, a quanto dovrà rivendere ogni scatola di biscotti?<br><br>
</li>
<li class="paragrafo2">Un profumiere vende 45 confezioni di bagnoschiuma, ricavando € 220,50.<br>Su ciascun flacone ha guadagnato € 2,20.<br>Quanto aveva pagato ciascun flacone?<br>Quanto gli erano costati tutti i flaconi?<br>Quanto ha guadagnato complessivamente?</li>
</ol>
