
<h1 class="paragrafo2" style="margin-top: 4px; margin-bottom: 4px;">UNA PESATA DIFFICILE</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">La mamma e Francesco sono dal veterinario con gli animali della loro fattoria e devono pesarli tutti.<br>Cercano di convincerli, uno per volta, a salire sulla bilancia, ma tutti si rifiutano spaventati.<br>“Proviamo a farli salire tutti insieme…” dice la mamma.<br>E in effetti gli animali salgono tranquilli sulla bilancia: insieme pesano 330 kg.<br>La mamma fa scendere tutti gli animali, ma adesso non sa più cosa fare.<br>Allora Francesco dice: “Mamma, Vale il maiale è molto amico del cane Poldo. Forse insieme ci vanno sulla bilancia!”.<br>Ed effettivamente riescono a far salire Vale con Poldo. <br>Francesco continua: “Mamma, Vale è amico anche della capra Giuditta, proviamo a vedere se stanno insieme!”.<br>E così riescono a far salire anche Vale e Giuditta.<br>E la mamma: “Ma come facciamo con Nello l’asinello?”.<br>E Francesco: “Guarda mamma che Giuditta è molto amica di Nello. Secondo me con lei ci sale sulla bilancia”.<br>E così riescono a far salire Nello con Giuditta.<br>La mamma sospira: “Ce l’abbiamo quasi fatta! Ma Gisella la pecorella?”.<br>E Francesco: “Anche Gisella è amica di Nello. Secondo me con lui ci sta”.<br>Ed effettivamente riescono a far salire Gisella sulla bilancia con Nello.<br>“Bravo Francesco!”, dice la mamma, “E adesso? Come facciamo a capire quanto pesa ogni animale? Pensaci tu, mentre io vado a parlare con il veterinario”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/p152_01.jpg" width="279" height="636"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<ul>
<li class="paragrafo2"><strong>Tu come faresti per capire quanto pesa ogni animale?</strong></li>
</ul>
