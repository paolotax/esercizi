
<p class="paragrafo2" style="margin-top: 4px; margin-bottom: 4px;"><strong>Educazione finanziaria</strong></p>
<h1 class="paragrafo2" style="margin-top: 4px; margin-bottom: 4px;">IL DENARO</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Il denaro (che più comunemente chiamiamo “i soldi”) è un <strong>mezzo di scambio</strong>, cioè un oggetto che ha un valore e che usiamo per avere in cambio altri <strong>oggetti</strong> come il cibo, gli indumenti, le cose per la casa e la scuola. Il denaro serve anche per comprare i <strong>servizi</strong>, come l’abbonamento per l’autobus o il biglietto del cinema.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>•</strong> Come già sai, tempo fa il denaro non esisteva e le persone usavano il <strong>baratto</strong>, cioè scambiavano un oggetto, un alimento, un animale… con un altro oggetto dello stesso <strong>valore</strong>, cioè ritenuto ugualmente prezioso. Immagina quanto doveva essere complicato!</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/output-1715932804166_565_429_422_284.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>•</strong> Gli esseri umani hanno poi inventato il <strong>denaro</strong>. All’inizio consisteva in dischi o pezzi di metallo (moneta), poi ha cominciato a essere realizzato anche in carta (banconota). Gli scambi sono diventati molto più semplici, perché il valore del denaro è scritto sopra ogni moneta e ogni banconota: non è possibile sbagliare, quel valore è uguale per tutti.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/output-1715932804166_108_723_426_298.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>Per crescere - Life skills</strong></p>
<p class="paragrafo2" style="margin-top: 4px; margin-bottom: 4px;">Anche le bambine e i bambini hanno bisogno di soldi? Se sì, di quanti? Per che cosa?<br>Parlatene in classe.</p>
