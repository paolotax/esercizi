
<h1 class="paragrafo2" style="margin-top: 4px; margin-bottom: 4px;">DISEGNIAMO LE ALTEZZE DEI POLIGONI</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Ora che sappiamo tracciare le altezze dei triangoli, possiamo imparare a tracciare le altezze di qualsiasi poligono: il sistema è lo stesso e occorrono sempre riga e squadra.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>1 </strong>Scegli un lato come <strong>base</strong> e appoggia la riga lungo il lato che hai scelto. </p>
<p class="paragrafo2" style="margin-top: 4px; margin-bottom: 4px;"><img src="images/p121_01.jpg"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>2 </strong>Prendi la squadra e appoggia il suo angolo retto sulla base.<br>Ora fai scorrere la squadra fino a quando incontra il <strong>vertice</strong> che si trova più distante dalla base che hai scelto.</p>
<p class="paragrafo2" style="margin-top: 4px; margin-bottom: 4px;"><img src="images/p121_02.jpg"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>3 </strong>Traccia il segmento perpendicolare che unisce il vertice più distante al lato: questo segmento rappresenta l’<strong>altezza</strong> relativa al lato che hai scelto come base. Procedi nello stesso modo per gli altri lati.</p>
<p class="paragrafo2" style="margin-top: 4px; margin-bottom: 4px;"><img src="images/p121_03.jpg"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Abbiamo così fatto alcune scoperte:</p>
<ul>
<li class="paragrafo2">ogni poligono ha <strong>tante altezze quanti</strong> sono i suoi <strong>lati</strong>, i suoi <strong>vertici</strong> e i suoi <strong>angoli</strong>;</li>
<li class="paragrafo2">ogni altezza è <strong>perpendicolare</strong> a un lato;</li>
<li class="paragrafo2">l’altezza è la <strong>distanza massima</strong> tra il lato che consideri come base e il vertice più distante dal lato stesso.</li>
</ul>
