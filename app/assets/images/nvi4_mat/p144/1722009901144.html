
<p class="paragrafo2" style="margin-top: 4px; margin-bottom: 4px;"><strong>PROBLEMI al Centro</strong></p>
<h1 class="paragrafo2" style="margin-top: 4px; margin-bottom: 4px;">LE FRECCETTE</h1>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Oggi a scuola gli istruttori della Federazione Italiana Gioco Freccette insegnano le regole del gioco: si gioca lanciando verso un bersaglio particolare (vedi figura) delle freccette appuntite, quindi si deve fare attenzione e usarle in modo appropriato.<br>Federico, uno degli istruttori, chiede se qualcuno conosce altre regole.<br>Karima, una bambina di 4<sup>a </sup>C, dice: “Io ho visto giocare in TV e ho capito che ogni giocatore tira tre freccette e il suo punteggio finale è la somma dei punti fatti con ciascuna freccetta. La cosa strana è che non vince chi fa più punti, ma chi fa esattamente un certo punteggio deciso prima della gara”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><img src="images/output-1715932804144_480_430_338_336.png"></p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;">Federico: “Bravissima Karima, sai anche come si assegnano i punteggi?”.<br>Karima: “Allora, se colpisci il centro rosso fai 50 punti, con la parte verde vicino al centro fai 25 punti e se tiri fuori dal bersaglio o se la freccetta non rimane conficcata fai 0 punti”.<br>Federico: “Brava, invece se la freccetta finisce nella zona (nera o bianca) di uno dei triangoli interni al bersaglio è assegnato il punteggio scritto fuori, ma, come potete vedere, ogni triangolo ha nel mezzo e nel bordo due piccole zone colorate (verdi o rosse): se la freccetta si ferma nella zona colorata più interna triplico il punteggio scritto fuori dal triangolo, se si ferma nella zona colorata più esterna duplico il punteggio scritto fuori. All’inizio sembra un po’ complicato, ma poi giocandoci è più semplice di quel che si pensi. Prima di giocare però vediamo se avete capito”.</p>
<p class="paragrafo2" style="margin-top: 4px; margin-bottom: 4px;">&nbsp;</p>
<p class="paragrafo2" style="margin-top: 4px; margin-bottom: 4px;"><strong>• Stiamo giocando ad arrivare a 50 e con le prime due freccette ho totalizzato 44 punti. Dove posso tirare la terza freccetta per vincere? E sapresti dire, senza vedere il bersaglio, dove ho tirato le prime due freccette? </strong></p>
